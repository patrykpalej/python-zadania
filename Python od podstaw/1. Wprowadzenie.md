### 1.1 Informacje o języku
Python jest *wysokopoziomowym*, *interpretowanym*, *dynamicznie typowanym*, *obiektowym* językiem programowania *ogólnego przeznaczenia*.

#### 1.1.1 Wysokopoziomowy
Programując w Pythonie nie musisz dokładnie rozumieć jak działa komputer, w jaki sposób wykonywanie programu przekłada się na pracę procesora czy pamięci operacyjnej. Python operuje na wyższym poziomie abstrakcji dzięki czemu kodowanie w nim przypomina komunikację w języku angielskim.


#### 1.1.2 Interpretowany
Program przed uruchomieniem nie musi zostać skompilowany czyli zamieniony na kod maszynowy. Interpreter Pythona operuje wprost na kodzie źródłowym. Dzięki temu szybciej możemy uruchomić nasz kod, ale aby to zrobić potrzebujemy mieć dostęp do interpretera.



#### 1.1.3 Dynamicznie typowany
Podczas definiowania zmiennych nie musimy deklarować jakiego typu jest dana zmienna (tekst, liczba itd.). Możemy również zmienić typ zmiennej już po jej utworzeniu. Dzięki temu kod można pisać szybciej i z mniejszymi restrykcjami, ale wydłuża to jego działanie i może negatywnie wpływać na czytelność kodu.


#### 1.1.4 Obiektowy
Wykorzystuje paradygmat programowania zorientowanego obiektowego (*Object Oriented Programming* - OOP). Więcej o tym w [[10. Programowanie obiektowe|dalszej części]].


#### 1.1.5 Ogólnego przeznaczenia
Możemy używać tego języka do wielu różnych zastosowań, takich jak: pisanie skryptów automatyzujących, web development, data science i machine learning, nauka programowania (ze względu na prostotę i niski próg wejścia).

---
Można spotkać Pythona w dwóch głównych wersjach - 2.x oraz 3.x. Wersja 2 nie jest już wspierana i nie powinna być dłużej używana. Python 3 mniej więcej co roku ukazuje się w nowej wersji (3.8, 3.9, 3.10 itd.). Obecnie najnowszy jest Python 3.11.



---
---
---
&nbsp;
### 1.2 Instalacja środowiska
W Pythonie istnieje co najmniej kilka różnych możliwości stworzenia środowiska pracy. Przez środowisko można rozumieć zestaw narzędzi i konfiguracji, które pozwalają wykorzystać interpreter języka w określony sposób. Najbardziej popularne sposoby tworzenia środowisk w Pythonie to:
- virtual environment
- Anaconda
- poetry
- pipenv

Na niektórych systemach, np. Linux Ubuntu 20.04 interpreter Pythona jest preinstalowany. Aby sprawdzić czy na Twoim systemie jest już Python wpisz do terminala / wiersza poleceń komendę `python` lub `python3`. Jeśli pojawi się podobny widok oznacza to że odpowiedź brzmi "tak": 

![[ubuntu-python3.png]]

Mimo to na początku nauki programowania w Pythonie warto zainstalować pakiet Anaconda, ze względu na wygodę jego użytkowania oraz niski próg wejścia. Korzystanie z Anacondy ma pewne wady, ale na początku nauki nie będą one uciążliwe.


#### 1.2.1 Instalacja Anacondy

Instalator Anacondy możesz pobrać ze strony [https://www.anaconda.com/products/distribution](https://www.anaconda.com/products/distribution)

**Windows:**
1. Pobierz instalator Anacondy
![[anaconda1.png]]

2. Instalacja jest dosyć standardowa. Możesz zmienić folder, w którym pakiet zostanie zainstalowany, ale bezpieczniej będzie pozostawić go domyślnym
![[anaconda2.png]]

3. Pomimo tego że instalator to odradza, dodaj Anaconda3 do zmiennej środowiskowej PATH! Ułatwi to dalszą konfigurację
![[anaconda3.png]]

Po instalacji wpisz w terminalu / wierszu poleceń `python` a następnie `print("Hello world")`. Efekt powinien być podobny jak na poniższym obrazku:
![[anaconda4.png]]





---
---
---
&nbsp;
### 1.3 PyCharm - utworzenie projektu
Interpreter Pythona pozwala nam uruchamiać kod, ale potrzebujemy jeszcze narzędzia w którym będziemy ten kod pisać. Co prawda możemy do tego wykorzystać dowolny edytor tekstu, ponieważ kod to tak naprawdę zwykły _plain text_, jednak istnieją narzędzia które nadają się do tego znacznie lepiej. Są to tak zwane IDE (ang. Integrated Development Environment). Zawierają one nie tylko edytor tekstu, ale również zapewniają kolorowanie składni, debugger i wiele innych funkcji, które ułatwią nam pracę.

Istnieje wiele IDE, z których każde ma swoje zalety i wady. Jednym z najczęściej wykorzystywanych IDE dla Pythona jest [PyCharm](https://www.jetbrains.com/pycharm/download). Nas interesuje wersja Community. Po instalacji otwórz PyCharma oraz utwórz nowy projekt.

![[pycharm1.png]]

![[pycharm2.png]]


---
---
---
&nbsp;
### 1.4 PyCharm - elementy IDE
![[pycharm3.png]]

1. Menu główne
2. Drzewo projektu
3. Edytor
4. Konfiguracja projektu
5. Uruchamianie i debugger
6. Konsola Pythona
---
---
---
&nbsp;
### 1.5 Jupyter Notebook
Alternatywą dla korzystania z IDE takich jak PyCharm jest [Jupyter Notebook](https://jupyter.org/) i podobne do niego narzędzia - na przykład JupyterLab, [Colab](https://colab.research.google.com/) czy [DataSpell](https://www.jetbrains.com/dataspell/) od JetBrains. Pozwalają one pisać kod przeplatany tekstem w formacie Markdown. Podejście do organizacji i uruchamiania kodu jest w tych narzędziach inne niż przy pracy ze standardowymi plikami *.py* z kodem Pythona.

Zarówno kod jak i tekst jest tam podzielony na komórki, które uruchamiane są pojedynczo. Takie podejście ma swoje plusy i minusy przez co Jupyter Notebook nie jest narzędziem uniwersalnym. Pliki JN nazywamy notebookami i mają rozszerzenie .ipynb (*IPython Notebook*).

**Format notebooków sprawdzi się między innymi:**
- Do szybkich testów, eksperymentów i poznawania na przykład nowych bibliotek
- Do analizy, eksploracji i wizualizacji danych oraz tworzenia prototypów algorytmów ML 
- Do tutoriali, w których chcemy zarówno zawrzeć kod jak i opisać rozwiązanie problemu w formie tekstu

**Notebooki nie nadają się do:**
- Pisania kodu produkcyjnego
- Pisania skryptów wykonywalnych


Widok zawartości notebooka wygląda mniej więcej tak:
![[jupyter.png]]

---
Ponieważ Jupyter Notebook jest częścią pakietu Anaconda, nie wymaga on dodatkowej instalacji. Aby go uruchomić wpisz w terminal / wiersz poleceń `jupyter-notebook`. Powinno otworzyć się okno przeglądarki, w którym zobaczysz foldery i pliki z Twojego filesystemu w lokalizacji w której otwarty został JN. Możesz również najpierw przejść w terminalu / wierszu poleceń do właściwego folderu a dopiero potem uruchomić JN.


---
---
---
&nbsp;
