## 5.1 Pętle `for` i `while`

1. Pobierz od użytkownika liczbę składającą się z kilku cyfr. Następnie stwórz z tych cyfr listę tak aby każda cyfra była osobnym elementem listy (np. '12345' -> ['1', '2', '3', '4', '5']). Przeiteruj po tej liście i wypisz na ekranie każdy element wraz z informacją czy liczba jest parzysta czy też nie.
---

Przykład:

5678

Liczba 5 - nieparzysta

Liczba 6 - parzysta

Liczba 7 - nieparzysta

Liczba 8 - parzysta

------

Podpowiedź: do oceny parzystości użyj operatora dzielenia z resztą

Czas: 8 minut

---

---


2. Stwórz tuplę z położeniem (x, y) jednego człowieka oraz listę tupli z położeniami zombie. Zainicjuj pustą listę, w której znajdą się później odległości między poszczególnymi parami człowiek-zombie. Napisz pętlę, która przejdzie po wszystkich zombie wewnątrz której policzysz odległość między postaciami (człowiek-zombie) i zapiszesz ją do zainicjalizowanej listy.

---

Czas: 7 minut

---

---


3. Napisz pętlę while, ktora wykona sie 10 razy. W każdej iteracji policz x! (silnia) gdzie x to numer aktualnej iteracji liczony od 0.

---

Czas: 7 minut

## 5.2 `continue`, `break`, zagnieżdżone pętle

1. Powtórz zadanie 1. z poprzedniej sekcji, ale jeśli pętla trafi na liczbę parzystą to niech ta iteracja zostanie pominięta a jeśli liczbą tą będzie 0 to wyjdź z pętli

---

Czas: 5 minuty

---

---

2. Napisz pętlę `while`, w której będziesz pobierać od użytkownika tekst tak długo aż napisze "koniec"

---

Czas: 5 minut

---

---

3. Zamodeluj zbiór kilku ludzi oraz kilku zombie za pomocą list trójelementowych tupli z numerami id postaci oraz ich współrzędnymi (x, y). Następnie stwórz prosty model symulacji bitwy, który będzie polegał na tym, że w pętli `while` będziesz w każdej iteracji inkrementować zawczasu utworzoną zmienną będącą licznikiem iteracji (możesz nazwać ją `iteration`). Na początku każdej iteracji wypisz na ekranie jej numer. Następnie, jeśli dany numer iteracji jest parzysty usuń z listy ludzi jej ostatni element a jeśli numer iteracji dzieli się bez reszty przez 3 usuń z listy zombie jej ostatni element. Kiedy którakolwiek z list zostanie pusta przerwij pętlę i wypisz wynik bitwy (wygrali ludzie / wygrali zombie / remis)

---

Czas: 14 minut

---

---

4. Utwórz raz jeszcze listy ludzi i zombie z poprzedniego zadania. Przeiteruj po nich w podwójnej pętli for i dla każdej pary człowiek-zombie wypisz tekst, w którym będzie informacja o ich numerach id oraz odległości.

---

Czas: 9 minut


## 5.3 `zip`, `enumerate`, `list comprehension`

1. Przepisz zadanie 4. z poprzedniej części. Jednak zamiast używać numerów id postaci użyj ich indeksu na liście. Wykorzystaj w tym celu `enumerate`

---

Czas: 4 minuty

---

---

2. Utwórz następujące struktury: (1) lista ludzi których zamodelujesz jako tuple zawierające położenia (x, y) oraz (2) lista wektorów przemieszczenia (delta_x, delta_y) która również będzie listą tupli o długości takiej samej jak poprzednia lista. Przemieszczenie to para wartości (x, y) o które powinien przemieścić się dany człowiek.

Przykład: człowiek o współrzędnych (1, 2) przemieszczony o wektor (-3, 1) trafi do punktu (-2, 3)

Następnie przeiteruj jednocześnie po obu tych listach tupli (użyj `zip`) i nadpisz tuple z położeniami poszczególnych ludzi.

---

Czas: 9 minut

---

---

3. Stwórz listę liczb całkowitych o wartościach od 2 do 30 (nie rób tego ręcznie). Następnie napisz `list comprehension`, którego rezultatem będzie lista przemnożonych przez 3 elementów wyjściowej listy, ale tylko tych, które dzielą się bez reszty przez 4.

---

Czas: 5 minut

## 5.4 Iterowanie po zagnieżdżonych strukturach

1. W pliku `nested.json` znajduje się struktura danych, która zawiera informacje o prognozie pogody. Skopiuj jego zawartość do odpowiedniego narzędzia (np. http://jsonviewer.stack.hu/), które ułatwi zrozumienie struktury JSONa. Prześledź kolejne poziomy zagnieżdżenia. Następnie zapisz dane do zmiennej i przeiteruj po niej wyciągając wartości prognozowanych temperatur (`temp`) oraz oznaczenia czasu (`dt_txt`) do osobnych zmiennych (list).

---

Czas: 12 minut
